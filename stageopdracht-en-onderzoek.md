---
outline: deep
lastUpdated: true
---

# Het doel
Het doel van de proof of concept (PoC) applicatie en onderzoek is om het matchingsproces te verbeteren, zodat studenten sneller en gemakkelijker een opdracht kunnen vinden die goed aansluit bij hun opleiding en interesses. Tegelijkertijd helpt dit de politie om gemotiveerde studenten aan te trekken en beter gebruik te maken van hun talenten.

## Stageopdracht
Mijn stageopdracht is als volgt beschreven:
> Het ontwikkelen van een applicatie die stageopdrachten, stageplekken en stagiaires samenbrengt door informatie uit backend-systemen te combineren met gebruikersdata.

Het betreft het ontwikkelen van een PoC webapplicatie.

## Onderzoek
Het onderzoek dat ik uitvoer is gericht op het verbeteren van het matchingsproces tussen studenten en stage- en werkopdrachten binnen de politie. Dit omvat het analyseren van bestaande systemen, procedures en technologieën, evenals het verzamelen van feedback van zowel studenten als politiemedewerkers. Het doel is om een applicatie te ontwikkelen die niet alleen gebruiksvriendelijk is, maar ook effectief bijdraagt aan het vinden van de juiste match tussen studenten en opdrachten.

Ik heb een plan van aanpak (PvA) geschreven dat door de politie en de Hogeschool van Amsterdam is goedgekeurd. Dit is mijn onderzoeksvoorstel, met een probleemanalyse, beschrijving van de hoofd- en deelvragen, methodologie en planning van het onderzoek.

Mijn PvA: https://docs.google.com/document/d/1BsL5zeJm6VPbEtzfOjTksoJBLSRJja40V4hfbeUqh6M/edit?usp=sharing

### Hoofdvraag en deelvragen
Kern van het probleem: De politie kan studenten onvoldoende koppelen aan werk- en stageopdrachten.

#### Hoofdvraag:
- Welke technologieën kunnen er het beste gebruikt worden om studenten optimaal te matchen met wat er binnen de politie beschikbaar is?

#### Deelvragen:
1. Wat zijn de huidige procedures en systemen voor het matchen van studenten?
2. Welke knelpunten ervaart de politie bij het matchen?
3. Welke knelpunten ervaren studenten bij het solliciteren?
4. Welke meest gebruikte technologieën zouden er gebruikt kunnen worden?
5. Wat zijn de eisen die de politie en overheid stellen bij de technologieën die gebruikt mogen worden?
6. Welke functionele eisen zijn er van de verschillende stakeholders?
7. Hoe kunnen op basis van de knelpunten en eisen de beste technologieën worden geïmplementeerd om studenten optimaal te matchen met de mogelijkheden binnen de politie?

## Vooronderzoek PoC applicatie
In het vooronderzoek heb ik gekeken naar de verschillende technologieën die ik kan gebruiken om deze PoC te ontwikkelen. Dit heb ik gedaan door een aantal verschillende technologieën te onderzoeken en te vergelijken. Dit heeft geleid tot een aantal aanbevelingen voor de technologieën die ik ga gebruiken in de PoC.
Het doel van deze vooronderzoek is om te onderzoeken welke technologieën het meest geschikt zijn voor de politie om studenten optimaal te matchen met wat er binnen de politie beschikbaar is.

Mijn adviesrapport: https://docs.google.com/document/d/1ZYIZqp1j6l-tM62aZN3sl8YAIrpgRf7MGCfLjtA6nzM/edit?usp=sharing

## Begeleiding
Mijn bedrijfsbegeleider is: Vincent Krul (Politie)
Mijn stagebegeleider is: Bas Bolier (Hogeschool van Amsterdam)

Sem Bastings (Politie) treed op als product owner van de PoC applicatie.